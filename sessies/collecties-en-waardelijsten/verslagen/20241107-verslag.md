*Aanwezig: Nicole Groot-Nibbeling(Belastingdienst),Fred Termaat(Belastingdienst), Arjen Santema(Kadaster) en Kees Trautwein(Logius)*

We hebben een levendige discussie gevoerd, waarvan ik als notulist niet alles kon opschrijven. Hieronder een samenvatting:

In het eerste overleg hebben we al verschillende soorten lijsten benoemd. 

Er zijn meerdere manieren om naar begrippenlijsten te kijken:
- Binnen MIM is er een rol voor begrippenkaders. Binnen MIM volgt dam logischerwijze dat lijsten met "dingen" geen begrippenkader zijn, omdat die in een andere laag in MIM thuis horen. Hetzelfde geldt voor codelijsten en enumeraties. In zo'n "gesloten" systeem zou de MIM community kunnen aangeven welke lijst waar voor gebruikt kan worden.
- Maar begrippenkaders en collecties kunnen ook ruimer worden opgevat, buiten de context van MIM, omdat:
  - Begrippenkader en begrippen ook buiten informatiemodellering een rol spelen. Er zijn bijvoorbeeld allerlei begrippen die niet in een IT systeem worden gerealiseerd dus niet in informatiemodellen voor komen. Begrippen worden gebruikt in interfaces of teksten of als woordenboek, etc, etc;
  - MIM wordt niet door iedereen in NL, laat staan Europa gebruikt. Er zijn andere modelleringsmanieren die lijsten op een andere manier adresseren.
  - Er worden van allerlei zaken conceptSchemes en concepten aangemaakt. De EU, SEMIC, doet dat vaak. Binnen bijvoorbeeld DCAT wordt er, met [theme](https://docs.geostandaarden.nl/dcat/dcat-ap-nl30/#dataservice-theme) verwezen naar gemodereerde lijsten die skos:concpet moeten zijn. Dit komt vaker voor.
  - Lijsten uit MIM worden op dit moment niet uitgewisseld tussen partijen terwijl daar wel behoefte aan kan zijn. Dat zou in de toekomst kunnen (en mogelijk van het FDS en Stelselcatalogus daar een rol in gaan spelen), maar de situatie bestaat nu niet. Begrippenlijsten worden voor die rol vaak ingezet.

Deze werkgroep zou een voorstel kunnen doen wat de plaats is van NL-SBB in de hoerboven beschreven wereld.

Een interessant voorbeeld is het begrip "Amsterdam" (of een andere plaats "Deventer", "Apeldoorn", "Lutjebroek". Zou zo'n begrip moeten bestaan? Nuttig om aan te geven is dat in [OWMS gemeentes](https://standaarden.overheid.nl/owms/4.0/doc/waardelijsten/overheid.gemeente) inderdaad concepten waren maar in [opvolger TOOI niet meer](https://standaarden.overheid.nl/tooi/waardelijsten/expression?lijst_uri=https%3A%2F%2Fidentifier.overheid.nl%2Ftooi%2Fset%2Frwc_gemeenten_compleet%2F4) 

Conclusie van werkgroepje lijkt te zijn dat vraag of iets een begrip is of niet, in hoge mate afhankelijk is van de context. 

# Een aantal besluiten:
- We willen aansluiten op **afspraken en standaarden** die elders al worden gebruikt. Daarvoor kijken we met name naar:
  - https://standaarden.overheid.nl/tooi/doc/tooi-waardelijstontologie/#subklassen-van-tooiontwaardelijst voor Registerwaardelijsten vs Conceptwaardelijsten
  - https://interoperable-europe.ec.europa.eu/sites/default/files/custom-page/attachment/methodology_and_tools_for_metadata_governance_and_management_for_eu_institutions.pdf
-  Arjen werkt een document uit op Github waarin verschillen tussen begrippenkaders en collecties en verschillen tussen verschillende soorten lijsten en hun toepassing op basis van bronnen als hierboven benoemd worden uitgewerkt.


