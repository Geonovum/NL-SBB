Werkgroepbijeenkomst 9 januari 2025

Aanwezig: Jesse, Arjen, Linda, Marco, Frank, Kees, Fred, Pano, Frans, Jos, M.A.G. Wisse, Hans (1e half uur)

Afmeldingen: Tanja 

Mededelingen
- FS consultatie: 5 reacties, 3 positief. Jesse deelt samenvatting met de werkgroep.
- Danny Greefhorst is met de community opstart bezig. Eerste sessie is op 25 februari.  
- implementatie ervaringen is Tanja aan het verzamelen maar die is ziek dus daarover vandaag geen update. 

Verslag & actiepunten
- Hans Overbeek: had wat moeite om het verslag te begrijpen. In het vervolg scherp zijn op de leesbaarheid. 
- de simpele issues proberen we snel op te lossen
- Frank update de readme voor het einde van de vergadering
- na uitsplitsen document details opschonen: todo Linda
- issue 2: voor zover mogelijk doorvoeren en uit andere issues ook kleine redactionele dingetjes oppakken. TODO Linda
- actie Tanja: issue #26. Hier is ze mee bezig. Jesse gaat dit tussentijds met haar oppakken als ze weer beter is.
- Actie Jesse issue #27: verhouding /overlap SKOS/NL-SBB. Er is een PR, wg leden zijn uitgenodigd om ernaar te kijken. We bespreken dit even nader. 
    - waar hoort deze content: Jesse: in de BP als hfd 2. Evt als bijlage. 
    - we bekijken de nieuwe tekst. Deze legt in eenvoudige termen uit wat de verschillen zijn en dit staat ook in een tabel weergegeven.
    - Marco: sommige verplichtingen in NL-SBB zijn conditioneel verplicht.
    - Jesse: je hebt misschien ook aparte regels voor externe begrippen qua verplichtingen. Hier is nog geen best practice voor. Voorstel om hiernaar te gaan kijken als we met validatie bezig zijn. Input op [issue 26](https://github.com/Geonovum/NL-SBB/issues/26) in dit kader is welkom. Nu is Tanja daar mee bezig. 
    - Marco: niet mee eens dat NL-SBB specifieker is dan SKOS
    - Frans: SKOS beschrijft wel regels (in de SKOS reference) maar dwingt het deze regels ook af?
    - Marco: dit zijn afleidingsregels. Er zijn geen constraints op SKOS - geen SHACL. Er zijn wel uitleggen over hoe SKOS bedoeld is. Daar zou je normen uit kunnen halen maar het staat nergens. 
    - Frans: maar het staat er wel tekstueel. 
    - Jos: eens, er staan wel regels in. Niet alleen afleidingsregels maar ook bv dat je maar 1 `prefLabel` mag hebben. 
    - Jesse: heeft naar deze SKOS regels gekeken en die als uitgangspunt gebruikt voor de vergelijking met NL-SBB. 
    - Marco: we hebben eerder gesproken over beheerset en publicatieset. Als je nog met beheer bezig bent moet je meer vrijheid hebben. Het is belangrijk voor mensen om te begrijpen. Want als NL-SBB gebruikt wordt als basis voor een editor, wil je niet dat je je begrip niet kan opslaan omdat er nog iets ontbreekt. 
    - Jesse: ontbrekende NL-SBB velden moeten misschien ook niet publicatie verhinderen, ze moeten gebruikt worden om je begrippenkader te verbeteren. 
    - Kees: als je een bestaand begrippenkader wilt omzetten naar nl-sbb kun je tegen dingen aanlopen. Dat heeft Jesse in beeld gebracht. Een andere use case is: ik heb een nl-sbb begrippenkader en wil gebruik maken van een begrip uit een ander kader dat niet aan nl-sbb voldoet. Wat moet je dan doen. 
    - Jesse: hoe strict we gaan zijn als er fouten zitten in een NL-SBB begrippenkader weten we nog niet. Dat moeten we uit de implementatie ervaringen gaan halen.
    - Kees: pleit ervoor dat een begrippenkader geen nl-sbb begrippenkader is als het niet conform nl-sbb is. Het is een minimale set waaraan we wel proberen te voldoen. 
    - Jos: eens. Zodat je ook weet als gebruiker van een begrippenkader dat je bepaalde zaken mag verwachten. 
    - Jesse: er is een PR. Hierop is feedback nog welkom. 
- actie Tanja issue 10. Nog niet af maar wel bijna.

Discussie over verplichting van `definitie`. 
- Jesse: hier is de vorige keer over gesproken maar er was geen duidelijke conclusie. Wie kan het even samenvatten? 
- Arjen: nu is `definitie` verplicht. Uitgangspunt aan het begin van de wg was: een begrip is een term + een definitie. Maar als je alleen een uitleg in klare taal hebt en geen definitie, moet dit dan als een fout of als een waarschuwing worden gezien? Arjens mening is dat een uitleg in klare taal ook voldoende kan zijn, voor de meeste gebruikers is dit voldoende en het kan voorkomen dat je nog geen formele definitie hebt, die moeilijker is om te maken. 
- Frans: suggereert om zelfde systematiek als DCAT te hanteren. Je maakt de definitie dan conditioneel: je moet 'm geven als je hem hebt. 
- Arjen: dit is wellicht te vrijblijvend. 
- Jos: suggereert om of de definitie of de toelichting verplicht te maken (dus dat 1 van de 2 er moet zijn)
- Marco: vraagt zich af of het nuttig is om er een hard constraint op te zetten. Denk hierover na vanuit de gebruiker. Een begrip zonder bron/grondslag is niet nuttig, een begrip zonder uitleg is niet nuttig. Deze dingen zou je dan verplicht maken. Wat is het doel: een minimale beschrijving die opgeslagen en uitgewisseld mag worden; of een beschrijving waar mensen wat aan hebben. Marco is geen voorstander van definitie verplichten. 
- Arjen: we kunnen in de BP beschrijven wanneer je nou een kwalitatief goed begrippenkader hebt voor een bepaalde situatie. 
- Frans: er is wel wat voor te zeggen om definitie niet verplicht te stellen. 
- Pano: we zouden wel een grote stap terug doen als we terugkomen op het verplichten van definitie. We moeten ons ook niet gaan bemoeien met werkprocessen maar alleen iets zeggen over de uitkomst daarvan. 
- Jos: definitie is belangrijk om verplicht te stellen want dit is de basis van het voorkomen van verwarring. 
- Arjen: we zitten in het definitieve besluitvormingsproces dus het is nu wel laat om het nog te veranderen. Dus niet nu aanpassen.  
- Fred: vasthouden aan voorkeursterm + definitie. Op het moment dat je gaat delen / publiceren moet je 'm hebben.
- Anderen zijn het hiermee eens. 
- Marco: laten we dan in nl-sbb opschrijven dat de constraints gelden op het moment van delen. 
- Linda: functioneel toepassingsgebied bij Forum zal ook iets gezegd hebben over het uitwisselen van begrippen? 
- Frank: citeert

> NL-SBB moet worden toegepast bij het beschrijven van begrippen in een begrippenlijst, taxonomie of thesaurus met als doel deze begrippen eenduidig en herbruikbaar vast te leggen

- Kees: bepleit nogmaals wel verplichting van definitie. Niet overtuigd dat een begrip zonder definitie waarde kan hebben. 
- Marco: daar zijn we het wel over eens. Maar naast begrip+definitie vind ik ook bv bron belangrijk voor de bruikbaarheid. 
- Frank: het toepassingsgebied sluit wel aan bij wat Marco zegt. Maar je kan wel bedenken dat als je nog bezig bent met je begrippenkader maken je nog niet volledig hoeft te zijn. 
- Arjen: en dit zegt niets over wanneer een definitie goed is
- Marco: stelt voor het te laten zoals het nu is; we leggen uit dat je op z'n minst hieraan moet voldoen maar dat er nog meer is wat nu vooral in de BP staat.
- Kees: komt terug op opmerking van Arjen: voor hem is definitie en uitleg ongeveer hetzelfde. 
- Arjen: in domein rechtszekerheid is de definitie vaak door juristen opgesteld en onbegrijpelijk voor anderen, daarvoor is de uitleg nodig. 
- Kees; maar in situatie dat er geen juridische definitie is, zet je gewoon de leesbare definitie in de definitie. 
- Frans: wil nog terugkomen op de semantiek die DCAT hanteert om dit aan te geven. Stelt voor dit over te nemen. Verplicht, aanbevolen, optioneel, of conditioneel. 
- Jesse: we hebben dit al een beetje gedaan. We hebben zwaarte in de constraints aangebracht. In de specificatie wordt dit wellicht nog niet toegelicht. Dit zou een mooie verbetering kunnen zijn. 
- Frans: dat is mijn voorstel, dan hoef je niet in de shacl te kijken om hierachter te komen. Dit adopteren in de volgende versie. Dit wordt ondersteund door anderen.
- Jesse: we hebben bij deze besloten de verplichting van `definitie` te handhaven. 

Metadata subwerkgroep
- Kees: Er is een lijst gemaakt van wat er in de metadata zou moeten staan door Marco. Hierbij is ook naar DCAT gekeken. We moeten nog een vervolgafspraak plannen om verder te gaan met provenance en beheermetadata.
- Marco vult aan: wbt de publicatieset metadata is de subwerkgroep klaar. Vraagt de werkgroep dit te bekijken en vast te stellen. DCAT-AP-NL 3.0 is de basis, we laten daaruit weg wat we voor begrippen niet zinvol vinden. In een enkel geval iets toegevoegd dat in DCAT zat maar niet in AP-NL. En in een enkel geval de kardinaliteit stricter gemaakt.
- het werk over metadata staat [hier](https://github.com/Geonovum/NL-SBB/blob/main/sessies/metadata/voorstel%20meta-informatie.md)

Waardelijsten subwerkgroep
- Kees: Arjen heeft een doc uitgewerkt dat we nog moeten bekijken. Het is nog niet af. De hele wg kan er al naar gaan kijken. Er kan nog wel wat meer discussie over loskokmen want het is iets minder rijp. 
- Jos wil er nog een slag overheen maken met de subwerkgroep. Daarna gaat het naar de werkgroep.

Openstaande issues
- issue 29 is een quick win. 
- [issue 30](https://github.com/Geonovum/NL-SBB/issues/30) besproken. Arjen: ik en Jesse hebben hierover met de indiener gesproken. 
    - Jesse licht toe: Steven Gort is bezig met regels.overheid.nl, een website met overheids/beleidsregels. Hier komen veel begrippen in voor. Samenwerking met NL-SBB is heel zinvol. Het wordt een toepassing van NL-SBB. 
    - Kees onderstreept dat dit een interessante toepassing is.
- [issue 37](https://github.com/Geonovum/NL-SBB/issues/37). Jesse: Hier moeten we als werkgroep een antwoord op vinden.
    - Marco: bij metadata hebben we ook zoiets aan de hand gehad. In dcat-ap-nl heb je `applicableLegislation`. Dan kun je bv naar een hele wet verwijzen. 
    - de behoefte is wel duidelijk en begrijpelijk. 
    - Arjen en Jesse gaan Mick bijpraten en nemen dit onderwerp dan mee. Mick wordt gevraagd om het metadata voorstel te reviewen en te kijken of dit hem voldoende mogelijkheden biedt. 

wvvt
- Wisse: hoe staat het met de ptolu consultatie? 
    - Arjen:  consultatie is geweest, we zijn even door de reacties heen gegaan. We gaan in gesprek met Forum over vervolg. De volgende stap is bekrachtigen en definitief maken. 

nieuwe datum
- Arjen: fysiek / hybride of toch volledig online? > Hybride houden. 
- community meeting is in week 9; we willen daarna bijeenkomen.
